---
title: Europese ontwikkeling van kunstmatige intelligentie
description: Reflectie op de Europese ambities en onderzoeksagenda.
date: 2018-05-01
image: /images/asimov-law-robotics.jpg
categories: [nederlands, responsible ai]
lang: nl
---

#
Het debat over de toekomst van kunstmatige intelligentie (KI) is weer (nog?) in volle gang. Blij om te zien dat in Europa er meer aandacht voor is. De Fransen zouden de Fransen niet zijn als ze niet [de moral high-ground claimen](http://het%20debat%20over%20de%20toekomst%20van%20ai%20is%20nog%20steeds%20in%20volle%20gang.%20blij%20om%20te%20zien%20dat%20in%20europa%20hier%20meer%20aandacht%20voor%20is.%20de%20fransen%20zouden%20de%20fransen%20niet%20zijn%20om%20niet%20de%20_moral%20highground_%20te%20claimen%20%28https//www.trouw.nl/opinie/europa-heeft-een-unique-selling-point-de-ethische-kijk-op-kunstmatige-intelligentie~a735de20/). Enfin, het is in elk geval een goede stap dat [Europa haar eigen ambities en onderzoeksagenda voor kunstmatige intelligentie gaat vormgeven](https://ec.europa.eu/commission/presscorner/detail/nl/IP_18_3362). Het valt mij op dat veiligheid en ethiek vaak genoemd wordt waarin Europa zich in kan onderscheiden. Vanuit de [Future of Humanity Institute aan de University of Oxford](https://www.fhi.ox.ac.uk/) wordt hier reeds onderzoek naar gedaan en breekt men een lans voor [meer middelen voor veilige ontwikkeling van KI](https://80000hours.org/problem-profiles/positively-shaping-artificial-intelligence/). Mogelijk kunnen we hier echt iets in betekenen.

::: {.grid}
::: {.g-col-8}
Tegelijkertijd vraag ik mij af of wat ons te wachten zijn. Staan we echt aan de vooravond van singularity, met een reële kans dat we rond 2050 zullen worden gedomineerd door volwaardige, human-capable, superintelligente machines? Moeten we serieus gaan nadenken of we iets zoals Asimov’s drie wetten voor robots moeten gaan formuleren èn inbouwen in onze intelligente machines? Is het noodzakelijk, nuttig en/of relevant dat robots een mindontwikkelen, zodat we ze waarden kunnen meegeven? In zijn magnum opus [_From Bacteria to Bach and Back_](https://www.goodreads.com/book/show/35167699-from-bacteria-to-bach-and-back) maakt Daniel Dennett onderscheid tussen competence (iets kunnen) versus comprehension (iets begrijpen). Vooralsnog is KI van vandaag de dag vooral competent, maar zijn we nog ver van begrip.
:::
::: {.g-col-4}
![](/images/asimov-law-robotics.jpg)
:::
:::

Eén vraag lijkt mij hoe dan ook het onderzoeken waard: waar gaan we de energie vandaan halen om KI te laten evolueren? Alan Winfield van de University of Bristol heeft [een schatting gemaakt hoeveel energie nodig is om complex, kunstmatige leven te laten evolueren](http://eprints.uwe.ac.uk/23446/1/Winfield_alife14_submission2.pdf). Voorlopige conclusie: met die singularity zal het niet zo’n vaart lopen, totdat we efficiëntere substrates c.q. platformen hebben ontwikkeld om deep learning op te implementeren. Ter vergelijking: een supercomputer verbruikt net zoveel stroom als 10.000 huishoudens, een menselijk brein verbruikt slechts een equivalent van kleine ledlamp.
