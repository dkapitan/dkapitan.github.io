---
title: Kip cashew met krokante kippendijen
description: |
    Een moderne variant op een Thaise klassieker.
image: ./images/kip-cashew.jpg
categories: [Thais]
---

:::{.grid}
:::{.g-col-8}
Er zijn gerechten die ik iedere week wel wil eten. Deze kip cashew met krokante kippendijen is er een van. De kippendijen worden er eerst voor gefrituurd en daarna hussel je ze door de zelfgemaakte saus op basis van onder andere oestersaus, sjalot, knoflook, vissaus en limoensap. Heerlijk sticky en vol van smaak, oftewel een umamibom.

Bron: [Francesca kookt](https://www.francescakookt.nl/kip-cashew-met-krokante-kippendijen/).

:::
:::{.g-col-4}
![](./images/kip-cashew.jpg)
:::
:::

## Ingredienten
Voor 4 personen:

- 300 gr kippendijen
- zout
- peper
- 1 ei
- 100 gr zelfrijzend bakmeel
- 50 gr maizena
- 1 l zonnebloem- of frituurolie + extra olie voor het wokken
- 125 gr cashewnoten, ongebrand en ongezouten
- 1 rode paprika, in grove stukken
- 1 gele paprika, in grove stukken
- 1 ui, in grove stukken
- 2 stengels lente-ui, in grove stukken
- optioneel: sesamolie
- 2 sjalotten, gesnipperd
- 4 teentjes knoflook, fijngehakt
- 1 duim verse gember, fijngehakt
- 1 of 2 rode pepers naar smaak, zie notities, in dunne ringetjes
- 2 stengels lente ui, in dunne ringetjes
- 125 gr Premium Oestersaus van Lee Kum Kee
- 1 el sojasaus, bijvoorbeeld de Premium Lichte Sojasaus van Lee Kum Kee
- 1 el vissaus
- 125 ml water
- 3 el donkerbruine basterdsuiker
- optioneel: 1 el ketjap
- 1 limoen


## Bereidingswijze
- Snijd de kippendijen in dunne reepjes, ze hoeven niet allemaal hetzelfde formaat te hebben. Doe ze in een kom en strooi er royaal zout en peper over. Klop het ei los en schenk dit over de kip heen. Meng goed door elkaar.
- Vul een tweede kom met het zelfrijzende bakmeel en de maizena en meng. Hussel alle kipreepjes vanuit het eimengsel door het meelmengsel en zorg dat reepjes rondom goed bedekt zijn. Leg ze daarna op een platte schaal.
- Als je een frituurpan hebt dan ga je die voorverwarmen. Zo niet, dan schenk je een liter zonnebloemolie in een vuurvaste pan met dikke bodem waar je in kunt frituren. Verhit de pan en verwarm de olie tot 180 graden.
- Als de olie een temperatuur van 170 graden heeft bereikt, strooi je de cashewnoten in het hete vet. Schep de cashewnoten gelijk om met je metalen schuimspaan. Zorg dat ze een minuutje in beweging blijven waarin ze zullen gaan bruinen. Daarna kun je ze uit het vet scheppen op een bord waar je wat keukenpapier op hebt gelegd. Laat uitlekken.
- Zorg dat de temperatuur weer op 180 graden komt en ga dan in delen de gepaneerde kipreepjes frituren. Lekker rustig, maar een stuk of 6 tot 8 per keer. Zo hebben ze de ruimte. Ik werk altijd met een vuurvaste tang waarmee ik ze af en toe omkeer en uit het vet kan halen. Als ze mooi goudbruin en krokant zien, kunnen ze eruit. Zorg dat je een grote schaal hebt klaarstaan die bedekt is met 2 lagen keukenrol. Leg daar de krokante kippendijen op als ze uit het vet komen, met een beetje ruimte rondom, en laat uitlekken. Als de volgende batch eraan komt, schuif je ze een beetje naar de zijkant zodat je weer ruimte hebt voor de volgende. Of je legt ze op een andere schaal. Had ik al gezegd dat je relatief veel kommen en schalen nodig hebt? ðŸ˜‰
- Ondertussen verhit je je wok op hoge temperatuur en daarin wok je de paprika, ui en lente-ui met een snuf zout in een scheutje olie. Dit duurt maar een paar minuten en de groenten hoeven alleen maar een beetje te blakeren en beetgaar te zijn. Roer op het laatst optioneel een scheutje sesamolie erdoor en schep over in een, jawel nog een, bakje.
- In dezelfde wok schenk je weer wat olie. Fruit hierin op middellaag vuur de sjalot, knoflook en gember voor 5 minuten. Roer regelmatig en zet het vuur lager als het gaat verkleuren. Roer daarna de rode peper en lente-ui erdoor, bak nog een paar minuten.
- Meng ondertussen de oestersaus, sojasaus, vissaus en water door elkaar en schenk dit in de pan. Roer de bruine basterdsuiker erdoor en laat 5 minuten op middellaag vuur pruttelen. Roer regelmatig en proef op het einde om te bepalen of je â€˜m nog iets zoeter wilt. Een eetlepel ketjap manis doet dan wonderen. Voor de balans voegde ik nog het sap van een halve limoen toe. Roer door en laat nog een aantal minuten pruttelen. Laat de saus niet inkoken, maar alleen wat indikken zodat â€˜ie lekker sticky wordt.
- Dan komt het magische moment. Schep de krokante kippendijen, cashewnoten en gewokte groenten door je zalige saus, net zolang tot alle onderdelen bedekt zijn met een laagje saus. Serveer daarna met je gekookte witte rijst in kommen en geniet!


## Notities

- Het frituren van de kippendijen is de grootste klus. Terwijl je dat rustig aan het doen bent, kun je op de andere pitten met gemak de overige stappen doen. Dus het bakken van de groenten en het maken van de saus. Zorg dan wel dat je vooraf vast alles hebt gesneden, dan kun je lekker efficiÃ«nt doorwerken.
- Ben je niet zoâ€™n held in frituren? Je kunt deze kip cashew ook maken met gebakken kippendijen. Sla alle frituurstappen dan over en bak eerst de cashewnoten in een droge wok (middellaag vuur zodat ze niet aanbranden), voeg daarna plantaardige olie toe en wok reepjes kippendij gaar met zout en peper. Halverwege gaan de groenten erbij en op het laatst hussel je het geheel door de saus. Maar let op, je hebt dan dus gÃ©Ã©n krokante kippendijen ;-).
- De mate van pittigheid bepaal je zelf door minder of meer rode peper toe te voegen. Door een puntje van de peper af te bijten heb je snel genoeg door hoe pittig de peper is. Hoe je van flinke pit, dan kun je ook een rawit peper gebruiken.
- Bereiding: 1,5 uur