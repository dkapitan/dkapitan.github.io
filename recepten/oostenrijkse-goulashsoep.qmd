---
title: Oostenrijkse goulashsoep
description: |
    Recept zoals de soep op de skipisten in Tirol geserveerd wordt, met een kleine Nederlandse twist.
image: ./images/oostenrijkse-goulashsoep.jpg
categories: [soep]
---

:::{.grid}
:::{.g-col-8}
Oostenrijkse goulashsoep is vanzelfsprekend van oorsprong een gerecht uit Hongarije, maar dat land maakte vroeger deel uit van het Oostenrijkse keizerrijk. Dat is de reden dat er soms helemaal niet veel verschil is tussen de keuken van beide landen, en mede daardoor wordt deze goulashsoep veel in Oostenrijk gegeten. Of liever gezegd geserveerd aan toeristen, want het is één van de meest gegeten soepsoorten in almhutten en skihutten, waar natuurlijk ook heel veel Nederlandse en Belgen komen om van deze heerlijke soep te genieten. Voor veel mensen is dit de smaak van de vakantie, en veel mensen hebben ook heimwee naar hun vakantieplek. Door deze goulashsoep thuis te maken, kun je de smaak van Oostenrijk proeven.

Deze Oostenrijkse goulashsoep is voldoende voor 4 personen. Het onderstaande recept is zoals de soep op de skipisten in Tirol geserveerd wordt, met een kleine Nederlandse twist. Bij de soep wordt overigens vaak een semmel, een wit Kaiserbrötchen, of een schijf zuurdesembrood geserveerd.

Bron: [https://bloemkoolsoep.eu/oostenrijkse-goulashsoep/](https://bloemkoolsoep.eu/oostenrijkse-goulashsoep/)]
:::
:::{.g-col-4}
![](./images/oostenrijkse-goulashsoep.jpg)
:::
:::

## Ingredienten

Voor 4 personen:

- 300 gr riblappen
- 2 uien
- 2 teentjes knoflook
- 100 gr reepjes spek
- 3 vastkokende aardappelen
- 2 rode paprika’s
- 2 wortels
- 1 eetlepel mild paprikapoeder
- 1 theelepel cayennepeper
- 2 laurierblaadjes
- 1 theelepel kummel
- 1 theelepel marjoraan
- 1 rode peper
- 2 eetlepels azijn
- 1 blikje tomatenpuree
- 1 blik tomatenblokjes van 400 gram
- 2 runderbouillonblokjes
- 1 liter water
- zout en peper
- 1 eetlepel olijflie
- 1 eetlepel boter

## Bereiding

- Snipper de ui en snij de knoflook fijn.
- Schil de aardappelen en snij deze in blokjes.
- Maak de wortels schoon en snij deze in dunne reepjes.
- De zaadlijsten en het zaad uit de rode paprika’s verwijderen, en het vruchtvlees in blokjes snijden.
- Verwijder zaad en zaadlijsten uit de rode peper, en snij de peper fijn.
- De boter smelten in een grote braadpan, en de olie hier aan toevoegen.
- Snij de riblappen in blokjes, en kruid het vlees met peper en zout.
- Schroei het vlees in de braadpan aan alle kanten dicht. Schep het uit de pan en hou het apart.
- Het bakvet mag in de pan blijven.
- Bak hierin de reepjes spek totdat ze knapperig worden, en voeg dan knoflook, de peper, de paprika, en de uien toe. Dit een paar minuten laten bakken.
- Kummel, majoraan, paprikapoeder, cayennepeper, en het vlees toevoegen. Goed mengen en dan de bouillonblokjes, de azijn, de laurierblaadjes, en de tomatenblokjes toevoegen.
- Roeren en warm laten worden, dan de liter water voorzichtig toevoegen. Roer nog een keer goed door, doe de deksel op de pan, en verlaag het vuur.
- Laat dit 2,5 tot 3 uur pruttelen, totdat het vlees zacht is geworden.
- Na 2 uur proef je het vocht, en kun je eventueel nog wat paprikapoeder, zout, of peper toevoegen.
- Proef na 2,5 tot 3 uur het vlees. Is dit niet boterzacht, dan nog even laten pruttelen.
- Anders de aardappelblokjes en de in reepjes gesneden wortels toevoegen, en 20 tot 30 minuten laten meekoken.
- De soep in soepkommen serveren.

