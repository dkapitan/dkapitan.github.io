---
title: Alles-wat-nog-in-je-koelkast-ligt-soep van geroosterde groenten
description: |
    Deze soep kun je in feite maken met alle groenten die je nog in je koelkast heb liggen en die op moeten, want vrijwel alle combinaties werken.
image: ./images/gegrilde-groenten-soep.jpg
categories: [vegetarisch, soep]
---

:::{.grid}
:::{.g-col-8}
## Ingredienten

- 8 tomaten
- 2 rode paprika
- 2 gele paprika
- 2 bollen knoflook
- 2 chili peper
- 2 uien
- 3 eetlepels olijfolie
- 1 liter groentebouillon

Mocht je denken dat twee bollen knoflook wat veel is: we poffen ’m, dan wordt-ie veel milder van smaak. En anders houd je het bij één bol, dat mag natuurlijk ook. Dit recept is goed voor een pan soep, dat zijn 3-4 porties.

:::
:::{.g-col-4}
![](./images/gegrilde-groenten-soep.jpg)
:::
:::

## Bereiding

- Verwarm de oven voor op 200 graden Celsius.
- Snijd de paprika’s en uien in stukken. Verdeel alle groenten en de bollen knoflook over een ovenschaal en besprenkel met de olijfolie.
- Rooster de groenten en knoflook in 40 minuten gaar in de oven op 200 graden Celcius.
- Bedenk dat harde groenten (wortel, pastinaak) langer moeten roosteren dan zachte groenten (tomaten, paprika’s) en rooster eventueel in twee delen.
- Doe alle groenten in een blender met een liter groentebouillon (let op: gebruik geen kokende bouillon in een blender, dat kunnen de meeste blenders niet aan vanwege de stoomvorming!), of gebruik een staafmixer. Pureer de groenten en bouillon tot een soep.
- Voeg eventueel nog een lik crème fraîche toe. Serveer met lekker volkoren of speltbrood en roomboter.
